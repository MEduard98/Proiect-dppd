<html>
<head>
  <title>Clasa a 11-a, grafuri neorientate</title>
  <link href="https://fonts.googleapis.com/css?family=Roboto&display=swap" rel="stylesheet">
  <link rel="stylesheet" type="text/css" href="style.css">
<head/>
<body>
  <div class="header">
    <div class="inner_header">
      <ul class="navigation">
        <a href = "clasa9.html"><li>Clasa a IX-a</li></a>
        <a href = "clasa10.html"><li>Clasa a X-a</li></a>
        <a href = "clasa11.html"><li>Clasa a XI-a</li></a>
        <a href = "clasa12.html"><li>Clasa a XII-a</li></a>
      </ul>
  </div>
  </div>

  <div class = "sidebar">
    <button><a href="clasa11.html">Grafuri neorientate</a></button>
    <button><a href="grafuri_orientate.html">Grafuri orientate</a></button>
    <button><a href="backtracking.html">Backtracking</a></button>
  </div>

  <div class = "main">
    <h1>Grafuri neorientate</h1>
    <pre>
      Definiție: Se numește graf neorientat o pereche ordonată de mulțimi G=(X,U), unde:

- X este o mulțime finită și nevidă de elemente numite vârfuri sau noduri;
- U este o mulțime finită de submulțimi cu două elemente din X, numite muchii.
Vom nota în continuare vârfurile cu valori între 1 și n – unde n este număru de vârfuri din graf,
iar muchiile cu (x,y) sau [x,y], unde x și y sunt vârfuri și se numesc extremitățile muchiei.

Un vecin al unui vârf x este orice vârf y cu proprietatea că există muchia (x,y).

Două vârfuri între care există muchie se numesc adiacente.

Două muchii sunt incidente dacă au o o extremitate comună. Un vârf este incident cu o muchie dacă vârful
 este extremitate a acelei muchii.

Mulțimea muchiilor are proprietatea de simetrie: dacă (x,y) este muchie, atunci și (y,x) este muchie.

Conform definiției:

într-un graf neorientat nu există muchie de la un vârf la el însuși;
intre două vârfuri distincte există cel mult o muchie.
Exemplu: Fie G=(X,U), unde:

X={1,2,3,4,5,6,7,8,9,10,11}
U={(1,4),(1,5),(2,3),(2,8),(3,11),(4,5),(4,9),(7,10),(8,11)}

    </pre>

    <img src="graf-neorientat.png" alt="graf_neorientat" >

    <pre>
      Gradul unui varf:

      Definiție Într-un graf neorientat se numește grad al unui vârf numărul de vârful adiacente cu
       acesta (sau numărul de muchii incidente cu acesta). Gradul unui vărf x se notează d(x) (degree).

Observații:

- un vârf cu gradul 0 se numește izolat. În graful de mai sus, vârful 6 este izolat.
- un vârf cu gradul 1 se numește terminal. În graful de mai sus, vârful 9 este vârf terminal.
- gradul maxim al unui vârf într-un graf cu n vârfuri este n-1.

Teoremă: Într-un graf neorientat, suma gradelor tuturor vârfurilor este dublul numărului de muchii.

Consecințe:

- Suma gradelor tuturor vârfurilor este număr par.
- Într-un graf neorientat, numărul de vârfuri de grad impar este întotdeauna par.

  Matricea de adiacenta:

Pentru un graf neorientat G=(X,U) cu n vârfuri, matricea de adiacență este o matrice
cu n linii și n coloane și elemente din {0,1}, cu: Ai,j={10 dacă (i,j)∈U; 0 dacă (i,j)∉U


Observații:

- matricea de adiacență este simetrică față de diagonala principală;
- elementele de pe diagonala principală sunt 0;
- gradul unui vârf x este egal cu numărul de elemente 1 de pe linia (sau coloana) x;
- suma tuturor elementelor din matricea de adiacență a unui graf neorientat este egală cu dublul numărului de muchii din graf.

Lista de muchii:

Lista de muchii a unui graf neorientat reprezintă o mulțime ce conține toate muchiile din graf.

 Lista de muchii este:

U={(1,2),(1,5),(2,5),(4,5)}
Pentru reprezentarea în memorie putem folosi:

- un tablou unidimensional cu elemente de tip struct {int I,J;}
- două tablouri unidimensionale cu elemente de tip int
- o listă alocată dinamic

Graf partial. Subgraf. Graf complementar:

Definiție. Fie G=(X, U) un graf neorientat. Se numeşte graf parțial al grafului G, graful neorientat
 G1=(X, U1), unde U1 ⊆ U.

Din definiție rezultă:

- Un graf parțial al unui graf neorientat G=(V,U), are aceeaşi mulțime de vârfuri ca şi G, iar mulțimea
muchiilor este o submulțime a lui U sau chiar U.
- Fie G=(X, U) un graf neorientat. Un graf parțial al grafului G se obține păstrând vârfurile şi
eliminând eventual nişte muchii (se pot elimina şi toate muchiile sau chiar nici una).
Definiție. Fie G=(X, U) un graf orientat. Se numeşte subgraf al grafului G graful neorientat G1=(X1,U1)
 unde X1 ⊆ X iar U1 conține toate arcele din U care au extremitățile în X1.

Din definiție rezultă:

- Fie G=(X,U) un graf orientat. Un subgraf al grafului G, se obține ştergând eventual anumite
vârfuri şi odată cu acestea şi muchiile care le admit ca extremitate (nu se pot şterge toate vârfurile
deoarece s-ar obține un graf cu mulțimea vârfurilor vidă).
Definiție. Fie G=(X, U) un graf neorientat. Se numeşte graf complementar al grafului G, graful neorientat
 G1=(X, U1), cu proprietatea că două vârfuri x și y sunt adiacente în G1 dacă și numai dacă nu sunt adiacente în G.

 Graf nul. Graf complet. Graf regulat. Graf bipartit:

 Definiție: Un graf neorientat se numește graf nul dacă mulțimea muchiilor este vidă.

Într-un graf nul toate vârfurile sunt izolate.

Definiție. Fie G=(X, U) un graf neorientat. Graful G se numește graf complet dacă oricare două vârfuri
distincte ale sale sunt adiacente. Un graf complet cu n vârfuri se notează Kn.

Definiție: Un graf în care toate nodurile au acelaşi grad se numește graf regulat.

Definiţie: Un graf G=(X, U) se numește graf bipartit dacă există două mulţimi nevide A și B
 astfel încât X=A ∪ B, A ∩ B = ∅ şi orice muchie u a lui G are o
extremitate în A iar cealaltă în B. Mulţimile A şi B formează o partiţie a lui X.

Definiție: Un graf bipartit G=(X,U) se numește bipartit complet dacă pentru oricare două
vârfuri x∈A și y∈B, există în graf muchia (x,y); adică (x,y)∈U.

Lanț, ciclu:

Definiție: Se numește lanț o succesiune de vârfuri L=[x1,x2,⋯xk] cu proprietatea că oricare două
 vârfuri consecutive sunt adiacente.

Vârfurile x1 şi xk se numesc extremitățile lanțului. Numărul k-1 se numește lungimea lanțului și este
 numărul de muchii din care este format.

Lanțul care conține numai vârfuri distincte, două câte două, este lanț elementar.

Lanțul care conține numai muchii distincte este lanț simplu. Dacă muchiile unui lanț nu sunt distincte
se numește lanț compus.

Definiție: Se numește ciclu un lanț simplu în care primul vârf este identic cu ultimul. Dacă toate vârfurile
 sunt distincte, mai puțin primul și ultimul, se numește ciclu elementar.

Lungimea unui ciclu este egală cu numărul de muchii din ciclu. Lungimea minimă a unui ciclu este 3.

Un ciclu se numește par dacă lungimea sa este pară, respectiv impar în caz contrar.

Un graf neorientat care nu conține niciun ciclu se numește aciclic.

Graf conex. Componente conexe:

Definiție: Un graf neorientat se numește graf conex dacă pentru oricare două vârfuri x și y diferite
ale sale, există cel puțin un lanț care le leagă, adică x este extremitatea inițială și y este extremitatea finală.

Un graf cu un singur nod este, prin definiție, conex.

Definiție: Se numește componentă conexă a unui graf G=(X,U) un subgraf H=(Y, V), conex, al lui G
care are proprietatea că nu există nici un lanț în G care să lege un vârf din Y cu un vârf din X – Y.

Subgraful H este conex și maximal cu această proprietate (dacă s-ar mai adăuga un vârf nu ar mai fi conex.)

Un graf este conex dacă admite o singură componentă conexă.
    </pre>

</body>
</html>
